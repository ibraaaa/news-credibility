"تويتر" تعليقا على أحداث بورسعيد:"الفلول هم المستفيد الوحيد"
منى ماهر
انتشرت التعليقات الغاضبة والحزينة على موقع التواصل "تويتر" بسبب ما يحدث ببور سعيد، من الانفلات الأمني وقتل وإصابة العشرات، وذلك بعد الحكم على بعض المتهمين في أحداث الاستاد بالإعدام.
 
قال مصطفى: "محدش بيقول الحقيقة عن بورسعيد الناس نزلت من بيوتها بالملابس الداخلية من كتر الغاز اللي كان حيموت الأطفال ونار والعة في بلدي".
وأضاف إسلام فتحي "المستفيد الوحيد من إشعال الفوضى في البلد هما الفلول وأري أنهم السبب ف ضرب ناس في بورسعيد والسويس وللأسف معارضة بتساعدهم بتصريحات غبية".
وذكر موسى: "ممكن تعرفوا مين اللى قرر ان النطق بالحكم فى قضية بورسعيد تانى يوم بعد ذكرى الثورة ؟؟ افتكر القضاء كان ممكن يدى تاريخ تانى من الاول".
وقالت زينة "قبل ما تحاسبوا شباب بورسعيد حاسبوا الرئيس اللي افقد الشعب الثقة في كل مؤسسات الدولة وقال البقاء للأقوى ونزل مليشياته قتلت الناس".
وقال عادل سعيد "في ناس عندها استعداد تصدق اي حاجة دلوقتي عشان ضميرها يرتاح من اول مئات الفلسطنين لحد ان بورسعيد كلها بلطيجة وقتلة ...التعيم عماكم خسارة".
وقالت نهلة  "جيل الشباب لايعرف من بورسعيد الا الكرة اما نحن نعرف فيها البسالة في التصدي للعدوان الثلاثي وفي عصر السادات كل المصريين لبسو واكلو من بورسعيد"