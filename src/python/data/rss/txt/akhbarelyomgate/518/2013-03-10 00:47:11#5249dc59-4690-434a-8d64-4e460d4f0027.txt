ثوار الإسماعيلية: نعلن مسئوليتنا عن قذف أكياس الدم على الداخلية وانتظروا المزيد
الاسماعيلية- محمد عبادي
أصدرت مجموعة أولتراس ثوار الإسماعيلية، بيانا مساء السبت 9مارس، تندد فيه بالأوضاع والاحداث التي تشهدها البلاد والدماء التي تراق يوميا مطالبين بإسقاط النظام.
وجاء نص البيان كالاتي:-
"الفساد والدم غرق البلد بقى الدم مرمي في الشوارع أكتر من المياه، لو فتحت حنفية المياة هتنزل دم كفاية دم كفاية قتل كفاية فساد في البلد النظام القاتل ده لازم يرحل "طول ما الدم المصري رخيص .. يسقط يسقط أي رئيس".
وتابع البيان "نعلن مسئوليتنا عن أكياس الألوان التي ألقت على قسم ثان الواقع في منطقة السلطان حسين عملنا هذا العمل بنوصل رسالة للداخلية إن الدم كتر في الشوارع الدم عندكوا بقى رخيص أوي زعلان ياباشا من أكياس الألوان اللى اضربت عليك زعلان ان المبنى اتغرق الوان طب مش زعلان ليه ياباشا على الشاب اللى بتقتله مش زعلان ليه على الشاب اللي بتحرمه من أهله، البدلة ممكن تغيرها اللى اتغرقت بالألوان لكن مش هنعرف نرجع الشاب اللي مات زمايلك في الداخلية ياباشا قتلوا ومحدش حاسبهم زمايلك سحلوا واهانوا الشباب الثورى ومحدش حاسبهم".
وأضاف البيان "بتلومني على اللون اللي بيضرب أسف يا باشا الدم ده أغلى من اللون اللى ضربته عليك بقولك كفاية دم بقولك كفاية قتل وللنظام ده اسف ملكش شرعية عندي..بنكرر للنظام العاهر ده " انتظروا المزيد مننا "الشعب يريد اسقاط النظام القاتل الفاسد المجرم" .