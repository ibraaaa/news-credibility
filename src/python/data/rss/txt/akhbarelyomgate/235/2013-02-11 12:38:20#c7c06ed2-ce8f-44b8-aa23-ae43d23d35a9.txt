نشطاء "تويتر" لمبارك: "هابي تنحي داي يا كبير"
منى ماهر
احتفل نشطاء موقع التواصل الاجتماعي "تويتر" – الاثنين 11 فبراير- بذكرى تنحي الرئيس السابق "حسني مبارك"، على طريقتهم الخاصة، متداولين تغريدة تقول " هابي تنحي داي".
 
وقال محمد: "مرسي لو كان ناوي يتنحي عمره ما هيتنحى النهارده ويبقي يوم تنحي الاتنين..مجرد رخامة ع الشعب وينزله يومين في السنة عشان يحتفل".
وأضاف خالد: "تحب_تقول_ايه_لمبارك_في_ذكرى_التنحي.. هابي تنحي داي يا كبير".
وتابع إسلام" " لما منتخب مصر كان بياخد كأس أفريقيا وننزل نحتفل كلنا كنا فاكرين ان هى دي أقصى فرحتنا أو أقصى احتفالاتنا , لحد يوم تنحي مبارك ".
وقالت سماح: "عمري ماهقول ولا يوم من أيام مبارك .. بالعكس .. العجلة دارت .. والتغيير بيحصل .. وانكشاف الإخوان أكبر مكاسب الثورة بعد تنحي مبارك".
وكتب شلباوي: "مبارك تنحي عشان فاجئناه واتخض ... مرسي مش هيتنحى غير بفعل جديد على الكل و يخضهم".
وقالت تاليا " RT @taliaXP000: ذكرى ايه ياخويا ؟؟؟ ياشيخ اتوكس أل تنحي ال . يا ثورة ما تمت".
وقالت لولا "ماهو الي بيولول اليوم ليس إلا شخص كان فاكر تنحي مبارك أخر الحرب.. النفس الطويل يا برينسات .. السكة طويلة وقد تكون بلا نهاية".
وقال أحمد مصر "تحتفل بذكرى تنحي مبارك بمظاهرات ضد مرسي ينطبق عليهم المثل جبتك يا عبد المعين تعين لقيتك عايز من يعينك".
وقال أحمد زكي " هل أنا الوحيد اللي بيصاب بالدهشة كل ما يشوف جملة "مرور عامين على تنحي مبارك"؟! حاسس إنهم ألف عام، تحطمت فيهم ممالك وأحلام.. ورجعوا المماليك!".