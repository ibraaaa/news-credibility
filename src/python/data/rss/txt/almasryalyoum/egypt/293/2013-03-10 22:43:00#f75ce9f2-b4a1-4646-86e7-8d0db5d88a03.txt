بالفيديو.. أحمد عكاشة: مرسي «نفسيته مش ثابتة».. و«قنديل غلبان وجلده غليظ»
قال الدكتور أحمد عكاشة، أستاذ الطب النفسي، الرئيس السابق للجمعية العالمية للطب النفسي، مساء الأحد: «رئيس الجمهورية في أزمة هوية نفسية بين حاجتين، واحد كان في السجن وخلال شهرين بقى رئيس جمهورية، مفيش حاجة وسط، ودي تخلي الإنسان نفسيته مش ثابتة ومش قوية، زي ما تطلع 100 سلمة خطوة واحدة، مش زي ما تطلع سلمتين سلمتين».
واعتبر «عكاشة» في لقاء تليفزيوني على شاشة قناة «الحياة» مع الإعلامي شريف عامر في برنامج «الحياة اليوم»، أنه «فيه ضغط عليه (مرسي) من القسم اللي هو عمله، لأنه عايز يبقى رئيس لكل المصريين لكنه غير قادر، هو كان أستاذ جامعة ويتحلى بمصداقية، ولا شك إنه ما عندوش المراوغة الموجودة لدى السياسيين، والعلم مش محتاج مراوغة».
اقرأ أيضًا
أحمد عكاشة: مصر تحتاج لـ«رئيس ثوري» لتخطي الأزمة الحالية
الدكتور أحمد عكاشة: مرسي يعيش أزمة هوية.. ومشتت بين المرشد والشعب (حوار)
د. أحمد عكاشة: القوى السياسية تشرذمت وغداً سيكون لدينا أكثر من ديكتاتور
وتابع: «كل الناس اللي تعرفه شخصيا بتقول إنه (مرسي) يتميز بالطيبة، لكن لا أعتقد أنه يتمتع بالوصول لثقة المواطن، وأنا شايف أن البطء في اتخاذ القرار والرجوع فيه مشكلة كبيرة، وهو مش حر في اتخاذ القرار، ولم يستطع الخروج من جلباب الإخوان».
وحلل «عكاشة» شخصية الدكتور هشام قنديل، رئيس مجلس الوزراء، بقوله: «رأيي هو رجل غلبان فيه ضغط موجودة عليه أكثر من قدرات أي فرد، ومفيش أي نوع من أنواع الثناء والتقدير وقادر يتحمل ده كله، يبقى عنده نوع من الجلد الغليظ، ومستمر لغرض وطني أو بقاء في السلطة».