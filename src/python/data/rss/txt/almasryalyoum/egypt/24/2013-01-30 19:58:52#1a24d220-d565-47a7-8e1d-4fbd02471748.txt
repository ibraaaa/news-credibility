«قاسي»: الشرطة أطلقت الرصاص الحي على المتظاهرين
داخل قسم الباطنة بمستشفى المنصورة الدولى، يرقد جمال عبدالناصر قاسى كامل مصاباً بالرصاص، يروى ما حدث: «أعمل بشركة مقاولات ببورسعيد، وكنت واقفاً بجوار السجن، والشرطة تضرب فى المليان» على الناس، والرصاصة التى أصابتنى اصطدمت فى عمود كهرباء وارتدت فى بطنى، ونقلونى للمستشفى، وكان على السرير المجاور لى شخص مات إثر إصابته وشوفت الدم فى كل مكان هناك».
جمال انهار باكياً ولم يستطع إكمال حديثه، فاحتضنته والدته، وشاركته الدموع، أما والده الذى يعمل خفيراً فى شركة مقاولات، فقال: «ابنى محترم وكان شغال فى المكتب، ووالدته شغالة فى الاستثمار، وساعة النطق بالحكم فى قضية الأهلى طردوهم من الشغل، لأنهم خافوا من المظاهرات، وذهب جمال لأمه الشغل ووصلها للبيت، ورجع يبص على الناس المتظاهرين، فجاءت الطلقة فى بطنه، وكان بيموت فى المستشفى لأن الرصاصة أصابت الكبد والطحال، وكان فيه مئات المصابين فلم أجد عناية فى مستشفى بورسعيد فنقلونا إلى هنا».
وأضاف: «إحنا مش بتوع مظاهرات، لكننا شوفنا الرصاص الحى يتم إطلاقه من فوق السجن، ومن فوق العمارات بجوار السجن مباشرة على الشباب، ولو الشرطة عاوزة تخوفهم، كانت ضربت خرطوش أو على الرجلين، لكنهم كانوا قاصدين يقتلوهم». وبكى قائلاً: «الحكومة عاوزة تقول لنا إن دم ولادكم رخيص، والكل شايف اللى حصل فى الجنازة، الناس رايحة تدفن ولادها وبتهتف من غضبها، الشرطة ما استحملتش وضربت فى المليان.