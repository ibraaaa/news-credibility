نوارة نجم: قناص العيون قضى نصف عقوبته حتى الآن
أبدت الناشطة السياسية، نوارة نجم، عبر حسابها على "تويتر"، تعجبها من الحكم على الضابط محمود صبحي الشناوي، الملازم أول بقطاع الأمن المركزي، الذي عرف إعلاميًا بـ"قناص العيون"، حيث كتبت "عيون الناس بتلات سنين قضى منهم سنة ونص لحد دلوقتي؟ ماهو عشان احنا مش بني آدمين محترمين وما عرفناش نجيبه ونخلع له عينيه الاتنين".
كما رفضت الناشطة السياسية مقارنة قضايا قتل الثوار بقضية قناص العيون، حيث كتبت في تغريدة أخرى: "يا جدعان ما تقارنوش بين قضايا قتل الثوار وقناص العيون، الشناوي متصور وهو بينشن على عينين الناس والعسكري بيقوله: جدع يا باشا جات في عينه، دي مش إصابة خطأ.. ده متصور والفيديو بيقول إنه متعمد". واختتمت: "هي الناس بتاعة تطبيق شرع الله اللي بينزلوا يضربوا الستات ويخطفوا الشباب ويعذبوا الأطفال عشان يطبقوه، هو مش شرع الله بيقول العين بالعين برضه؟".