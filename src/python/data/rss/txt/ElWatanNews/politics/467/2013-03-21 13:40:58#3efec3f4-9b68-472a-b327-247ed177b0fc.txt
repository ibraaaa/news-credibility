العمرانية.. «ممنوع الدخول لغير السكان وأعضاء الحزب»
جار يفكر فى ترك منزله بسبب إزعاجهم المستمر.. والبواب: «خايف يحرقوا المقر وده متوقع لأن الناس فعلا بتكرههم».. وأحد السكان: «طلعوا شوربة»
مجرى مياه مكشوف.. متبقٍ من ترعة قديمة، تملأه مياه ملوثة مختلطة بالقمامة والأكياس والحشرات، على حافته مقلب قمامة تطل عليه شرفات عقار مرتفع ومكتظ بالسكان والمحال التجارية، على «بلكونة» الطابق الثالث علوى لافتة تشير لمقر حزب الحرية والعدالة بالعمرانية- الجيزة، الحزب الإخوانى يستقل شقة مطلة على «ناصيتين» فى العمارة المقامة على شارع ترعة الزمر بالتقاطع مع شارع مستشفى الصدر.
سكان العقار الكائن بالمنطقة الشعبية لهم سماتهم الخاصة.. يعرفون بعضهم على المستوى العائلى، ولا يسمحون بقدم غريبة تطأ منطقتهم، يعانى أهالى منطقة العمرانية من ذهاب وإياب الأغراب عن قماشتهم الشعبية من أعضاء حزب الإخوان، حديث «أبو عمر» حارس عقار العمرانية يفسر مشكلات الناس من وجود الحزب فى العمارة المكتظة بالأهالى.. يقول: «دوشة، طول الليل ناس نازلة وناس طالعة وإزعاج آخر حاجة»، بلسان حال أصحاب الشقق السكنية يضيف أبوعمر: «لو كل واحد من سكان العمارة اهتم بالحزب واللى جاى ورايح يبقى يفتحوا حزب تانى أحسن»، فمقر الحزب بالعمرانية يعمل «وردية» الليل فقط.. يفتح أبوابه للأعضاء والمترددين من الساعة 7 مساءً حتى منتصف الليل، مما يزعج ويضايق السكان، حسب حارس العمارة.
أهالى حى العمرانية، الذى شارك فى ثورة 25 يناير 2011 بعدد من الشهداء، ناقمون على وجود الإخوان فى السلطة ومن مقر حزبهم فى المنطقة. أحد سائقى السيارات واقفاً فى محطة البنزين المواجهة للحزب بالعمرانية يرفع نظره إلى لافتة الحزب ويقول «التاريخ هيكتب إنهم ماعملوش حاجة للبلد.. دول ناس طلعوا شوربة»، الحزب الإخوانى يحمى نفسه بتعليمات عدم السماح بزيارة العمارة إلا لأعضائه فقط، وذلك بالتنبيه على «البواب»: «ماتطلعش حد أياً كان إلا الإخوان والسكان بس»، السكان وافقوا على هذا القرار مضطرين للحد من «الدوشة» على السلالم عند الصعود والهبوط، يوضح «مصطفى»، صاحب محل موبايلات مقابل للعمارة: «الناس هنا مش طايقين حاجة اسمها إخوان.. فى الأول رحبوا بيهم، كانوا مفتكرينهم أحسن من مبارك طلعوا أوحش منه بمسافات وماعملوش حاجة»، مضيفاً أنهم يأتون ليلاً مجموعات كثيرة تملأ الشارع.. «لما بيكون فيه حاجة عندهم أو انتخابات تلاقى الشارع مترشّق إخوان»، الشاب العشرينى منزعج من الأحداث المناهضة للإخوان.. «ممكن ييجوا الثوار ويولعوا فى الحزب، يبقى الناس والأسر دى تروح فين؟ وده متوقع الصراحة عشان هما هنا مكروهين قوى».
«بافكّر أسيب العمارة وامشى خالص.. الواحد مش بيعرف ياخد راحته فى بيته وعددهم كتير ومش بيقدّروا إن فيه ناس نايمة فى بيوتها»، شكوى أحد جيران الحزب بالعمرانية قالها لصديقه «حامد»، سباك بالعمرانية، معترضاً على الضوضاء والضرر الواقع عليهم من «جيرة» حزب الإخوان.. قائلاً «معانا بنات وعيال بتنزل وترجع بالليل تلاقيهم طالعين ونازلين كأنه بيتهم».
أخبار متعلقة:
جيران «الإخوان».. الحياة تحت «التهديد»
«6 أكتوبر».. شرطة للحراسة.. وحديد لمنع المولوتوف
أهالى المقطم.. يجمعون التوقيعات لطرد «الجماعة بمقرها» من المنطقة
شبرا الخيمة.. «مؤدبين ومحدش بيسمع لهم صوت»
المطرية والزيتون: «ناس بتوع سلطة مش بتوع ربنا»
المنشية والسيدة زينب والدرب الأحمر: «اصبر على جار السوّ»
الشيخ زايد.. المقر داخل «سنتر».. والجيران: «مصلحة»