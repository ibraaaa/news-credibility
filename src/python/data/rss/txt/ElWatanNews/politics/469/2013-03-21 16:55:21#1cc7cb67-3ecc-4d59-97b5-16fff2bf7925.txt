"آسف ياريس": الإخوان يدينون الاعتداء على "الإرشاد" ونسيوا حرقهم لمقرات "الوطني"
تهكمت صفحة "أنا آسف ياريس"، أكبر الصفحات المؤيدة للرئيس السابق محمد حسني مبارك على "فيس بوك"، على المؤتمر الذي عقدته جماعة الإخوان المسلمين رداً على أحداث مكتب الإرشاد والتي وقعت مطلع الأسبوع الجاري.
وقال المسؤول عن إدارة الصفحة: "إن الإخوان المسلمين تعقد مؤتمرًا ردًا على الاعتداء والعنف ضد مقراتها.. على أساس إن الإخوان محرقتش مقرات الحزب الوطني وأمن الدولة، وهتفوا الله أكبر لحظة حرقها واقتحامها.. على أساس إن الإخوان أبرياء ومقتلوش ولا سحلوا الشباب في الاتحادية وغيرها من الميادين الملطخة بدم كثير من الأبرياء.. على أساس إن الإخوان ملايكة ملهمش في العنف ولا كفروا وقتلوا رموز وأدباء الوطن وتاريخهم الأسود معروف، ولا ليهم يد في اغتيال فرج فودة والرئيس السادات وغيرهم ولا اقتحموا السجون والأقسام ولا اعتلوا الأسطح وقتلوا المتظاهرين، ولا ليهم صلة بالأعمال الإرهابية لحزب الله وحماس والقاعدة".
وأضاف: "على أساس إنهم مهددوش بحرق مصر لو فاز أحمد شفيق، على أساس إن مرسي أتولد رئيس وحاشا لله لو حد قال إنه نط من فوق سور سجن وادي النطرون وهرب هو و34 عضوًا من جماعة الإخوان بعد ما اقتحموا السجون".
كما طالب المسؤول عن الصفحة بمحاكمة الإخوان، قائلاً: الإخوان مش بس لازم تتحاكم على كل الجرائم اللي أرتكبوها يى حق الوطن والمواطنين دي لازم تتحاكم كمان على تهمة الغباء السياسي زي ما وصفهم، وقال عنهم الرئيس السادات".