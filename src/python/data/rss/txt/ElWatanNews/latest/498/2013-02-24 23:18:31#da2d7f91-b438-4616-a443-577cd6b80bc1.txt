مرسي يتأخر عن حواره.. والنشطاء: "المونتير" قرب يولع في شعره
تأخر حوار الرئيس محمد مرسي إلى مايقرب من ثلاث ساعات، لم يمنع نشطاء التواصل الاجتماعي "فيسبوك، تويتر" من إضفاء مزيد من السخرية في تعليقاتهم على تأخير الحوار، انتظارا لبدء الحوار مع الإعلامي عمرو الليثي.
تداول نشطاء "فيسبوك" صورة ساخرة للرئيس محمد مرسي يعلق فيها على تأخير الحوار بها عبارة "اتقل تاخد حاجة نضيفة".
ومن جانبهم أطلق نشطاء "تويتر"، هاشتاج "#حوار_الرئيس"، وهاشتاج أخرى "#خطاب_الرئيس"، أشفقت رنا زين بطريقة ساخرة على "مونتير" الحلقة فكتبت "بتاع المونتاج قرب يولع في شعره من كتر الشيل الكلام من الحوار"، فيما قالت روكا أوشا على لسان الريس "أنا كنت ناوى أطلع فى ميعادى بس المرشد نادالى"، وتساءلت عبير أحمد "هو مش قبل كدة قال إننا لازم ننام بدرى علشان نلحق نصلى الفجر حاضر، طب لو فاتنا الفجر واحنا مستنيين حوار الرئيس يبقى ذنب مين؟".
ألقى البعض اللوم على المرشد وخيرت الشاطر، فكتبت سلمى محمود بطريقة ساخرة "الراجل هيطلع يشرحلنا وجهه نظره ويقول صمتى لا يعنى جهلى أنا على طول ببقى عايز أرد بس المرشد بيندهلى"، فيما علق آخر "سيبوا الشاطر يراجع الحوار ياشعب مش كدة".
وبطريقة جادة قالت منى عاطف "الرئيس اللي لا بيحترم مواعيده ولا بيحترم معارضيه ولا بيحترم مصر يبقى لازمته ايه!! سكة السلامة ياريس".