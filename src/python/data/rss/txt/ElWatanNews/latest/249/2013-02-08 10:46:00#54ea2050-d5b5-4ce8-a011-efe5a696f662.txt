رسالة فارس
صديقى فارس إبراهيم حمزة من محافظة الدقهلية، دائما يدهشنى بأفكاره الجميلة واقتراحاته المفيدة لصفحة الأطفال، فارس من الأصدقاء الدائمين لصفحة «بدأت الحدوتة»، يتابعها باستمرار ويشارك فيها وعندما توقفت الصفحة، أرسل لى هذه الرسالة التى عبر فيها عن شعوره.
عزيزتى ماما سماح
سلامى لحضرتك
أنا زعلان جداً جداً جداً لعدم صدور الصفحة ولما استفسرت من ماما زعلت أكثر.
الأطفال فى مصر يا ماما سماح ما صدقوا ارتبطوا بصفحة وبقلب طيب هو قلب ماما سماح
وهى أصبحت بفضل تشجيعك لنا حديقة كبيرة فيها المعنى والقصة والثقافة والعلم والفن والأخلاق فحرام يحرمونا منها، الجمعة كانت بالنسبة لى صلاة الجمعة وصفحة «وبدأت الحدوتة» فى جريدة «الوطن».
أنا وكل الأطفال ارتبطنا بصفحتنا اللى هندافع عنها
علشان تستمر وبنعبر فيها عن كل شىء بنحبه، بنرفضه، فهى صوتنا المسموع فى الوطن، اللى منحته لينا جريدة «الوطن».
تحياتى لحضرتك ولكل جريدة «الوطن».
فارس إبراهيم حمزة
مدرسة سيدى شيمر الابتدائية
محافظة الدقهلية.