عمرو أديب : وزير الداخلية يخشى تأمين مدينة الإنتاج الإعلامي لعدم إقالته
عمرو أديب
علق الاعلامي عمر أديب مقدم برنامج القاهرة اليوم على محاصرة متظاهرو التيار الاسلام السياسي لمدينة الانتاج الاعلامي اليوم  .
 
وقال أديب خلال برنامجه أن “ البرنامج ده أتقفل أيام مبارك علشان ميطلعش   الاخوان اللي كنا إحنا بس اللي بستضيفهم و هم عارفين ده كويس ” مؤكداً  “ الإعلام محدش يقدر يوقفه و مش هتقدروا تسكتونا ” .
 
كما هاجم أديب تأمين وزارة الداخلية للمدينة وقال “ وزير الداخلية خايف  يأمن المدينة علشان ميحصلش نفس اللي حصل للي  قبله , خليك كده  و هتخش  التاريخ من أوسع أبوابه ” .. موضحا أن “ الداخلية جاية مدينة الإنتاج  الإعلامى علشان تحمى المبانى بس ومالهاش دعوة بالبنى ادمين ” .
 
فيما تسأل مقدم القاهرة اليوم حول ما يقوم بع المتظاهريين أمام المدينة  قائلاً “ راسملينا جرافيتي قدام المدينة بأسوا الالفاظ و شتيمة بالاب و  الام , دلوقتي الجرافيتي بقا حلال ؟ .. هل اللي بيعملوه الإسلاميين دلوقتي  قدام مدينة الإنتاج من أخلاق الإسلام ؟ ” .
 
وفي شأن أخر ، علق أديب على خطاب الدكتور محمد مرسي رئيس الجمهورية اليوم في مؤتمر المرأة ووصفه أنه “فضيحة
الرئيس مرسي
 النهاردة في العالم بجلاجل , هي دي حرية الكلمة يا ريس ؟ ” .