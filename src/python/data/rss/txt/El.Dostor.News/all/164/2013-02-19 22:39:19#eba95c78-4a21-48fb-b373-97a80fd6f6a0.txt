شفيق لـ«الإخوان»: لو وقفتم على شعر رؤوسكم لن تجدوا شيئًا ضدي..وحسابكم معايا تقل
قال الفريق أحمد شفيق رئيس وزراء مصر الأسبق إن الشكل القانوني المتخذ  حاليًا في قضية أرض الطيارين عبارة عن توسعات في القضية فقط ، مشيرًا إلى  أن من يتوسع في القضية – حسب قوله – وجد إن ما لديه غير كافي فأراد أن يزيد  على القضية أشياء جديدة .
 
وعن طلب النائب العام المصري للإنتربول بضبطه وإحضاره  ، علق شفيق " ده  لعب عيال ، وبقول للي بيعمل كده أيًا كان مين هو شوف حالك وشوف قضاياك  وبلاويك" .
 
وتابع شفيق عبر قناة اليوم على شبكة أوربت "  لو وقفتوا علي شعر راسكو مش هتعرفوا تمسكوا عليا حاجة وحسابكم تقل معايا قوي " .
 
وأضاف "أحمد شفيق مش فاضي للعب العيال ، وهيعرفوا  قريب أوي إنهم كانوا  بيضيعوا وقتهم في حاجات غريبة كان أولى ليهم يشوفوا أكل العيش للناس ، أنا  بنصح اللي بيتفلسف ومعرفش هو مين ، إنه يلم الدور لإن الحساب هيبقى عسير في  الأخر" .