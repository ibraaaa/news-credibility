ست وتد
نيفين حجازى
 
من غير مقدمات وفي السريع المريع انا شاب عندي دلوقتي 32 سنة وبشتغل في مكان مهم ومحترم والحمد لله واكتر حاجة مميزة المكان المزز اللي فيه بصراحة .. م الآخر عشان الدوشة .. فيه ست زميلتي وتد بنت اللذينة جامدة جداً ممشوقة زيادة عن قدرتي على التحمل وهموت واتجوزها .. هوة فيه كلام بيننا لكن خائف افاتحها في الموضوع ترفض علشان هية أكبر مني بكام سنة انا شخصيا مش فارق معايا لكن اعتقد هية هيفرق معاها وأهلي كمان هيعترضوا وأنا خلقي ضيق من الدخول في خناقات مع أهلي خصوصا أنهم رفضوا جوازة قبل كدة لنفس السبب مع أنها كانت غير أنها جميلة كانت أخلاقها ممتازة .. المهم .. دلوقتي انا خايف افاتح الطرفين وهموت على الوتد دي .. الحل يا رجالة بقى  عشان أخوكم مضغوط عليه على الآخر .. سلام يا أصدقاء 
ب. ي