آسف ياريس : عزيزي الثورجي "ثورتك" إنتكاسة
كريم شعبان
 
 
 
وجهت صفحة أنا آسف ياريس على موقع التواصل الإجتماعى رسالة لشباب الثورة تحت عنوان "عزيزي الثورجي".
 
 
وتابعت الصفحة :  لو فاكر إنك قدرت تسقط نظام مبارك فى 18 يوم من الإحتجاجات , طب ليه مقدرتش تسقط نظام مرسي فى 7 شهور من الإحتجاجات !؟ لو فاكر إنك أجبرت مبارك يستجيب لكل المطالب بتاعتك طيب ليه مأجبرتش مرسي ينفذ مطلب واحد من مطالبك !؟ .
 
وإستكملت : لو فاكر إنك عملت ثورة سلمية أسقطت نظام مبارك طب ليه مقدرتش تسقط بغضبك وعنفك نظام مرسي !؟ لو فاكر إنك أجبرت مبارك على الرحيل طيب ليه مرسي أجبرك الإختيار ما بين السحل او القتل أو القاعدة فى بيتك معزز مكرم !؟ لو فاكر إنك أنت اللى بتحاكم مبارك على قتل المتظاهرين ليه مقدرتش تحاكم مرسي على تهمة قتل المتظاهرين وهو اللى بيحاكمك على قلب نظام الحكم , لو فاكر إنها ثورة مصرية خالصة ومش صناعة أمريكية طيب ليه مسمعناش كلمة أرحل و Now Now بتتقال لمرسي زي اللى سمعناها فى احداث يناير من الإدارة الآمريكية ضد الرئيس مبارك !؟ .
 
وإختتمت الصفحة : لو فاكر إن الرئيس مبارك " مخلوع " لإنه أجبر على التنحي بعد ما أستجاب لكل مطالبك ورفض الخروج الامن أو الهرب وتحمل كل المسئولية يبقى متزعلش من مرسي لما يسحل ويقتل ويحبس ويطلع يقول أنا " الرئيس المنتخب " ! , واخيراً لو فاكر إن دي ثورة لازم تفهم إنها إنتكاسة.