بلال فضل لـ"الإخوان": مرسى قاتل وفاشل وكذاب
 
 
وجه الكاتب الصحفى بلال فضل رسالة إلى جماعة الإخوان المسلمين قائلا:"واجهوا الحقيقة يا إخوان.. رئيسكم تورط في قتل مواطنين وما أقالش حد ولاحاكم حد ولا وقف القمع ولا حتى اعتذر يعني هو قاتل وجبت محاكمته زي مبارك".
 
وقال بلال فضل، فى تغريداته عبر حسابه على موقع التواصل الاجتماعى "تويتر"، "عزيزي الإخواني الأبله لما تنشر فيديو إن حمادة صابر كان من مؤيدي مبارك.. بتنسى إنك باللي عملته فيه من سحل وإهانة أكدت لحمادة وجهة نظره في مبارك".
 
وأضاف فضل قائلا:"خليك..صدق قادة جماعتك وشيوخك الكذابين وبرر الظلم والقمع ومش بعيد كمان تقول طب ماحنا اتظلمنا.. دوقوا شوية.. براحتك.. بس خليك فاكر.. كما تدين تدُان".
 
وتابع فضل قائلا:"اللي أعرفه من كتب التاريخ إن الحاكم القاتل يبقى عنده شوية إنجازات يسندوه قدام المغفلين.. إنما مرسي يبقى قاتل وفاشل وكذاب كمان.. طب إدينا أمارة".