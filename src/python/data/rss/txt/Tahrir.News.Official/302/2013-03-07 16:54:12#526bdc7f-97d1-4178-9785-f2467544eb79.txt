ألتراس أهلاوى: مش احنا اللي هيضحك علينا ونفرح ونقول القضية خلصت
نفى ألتراس أهلاوى رضاه بالحكم السابق على 21 متهم بالإعدام، مشيرا فى بيان له اليوم إلى ضرورة القصاص من باقى المتهمين من ألتراس امصرى ورجال الأمن..وجاء نص البيان كالتالى:
بسم الله الرحمن الرحيم
نتكلم في اﻻول عن جيكا وﻻ كريستي ؟؟ نتكلم عن الجندي وﻻ الشافعي ؟؟
وﻻ نبدأ الحكاية من اﻻول ونتكلم عن خالد سعيد وسيد بلال ؟؟
كل دي مجرد امثلة بسيطة لأوسخ كيان تحت اي نظام
بيستحقوا اللقب بجدارة "الداخلية بلطجية "
بيمارسوا جرايمهم من قتل وسحل وتعذيب بكل بجاحة ودايما بيتم التستر على كل الجرايم دي مع اختلاف اﻻنظمة
كيان شارك وتواطئ ودبر وغدر في المجزرة اللي استشهد فيها ٧٢ راجل
كيان عمره ما بيواجهني وش في وش
شاف ان افضل وسيلة لمقاومة الرجال هي الغدر والخيانة يعنى زيهم زي الصهاينة مايفرقوش عنهم كتير
كل اللي شوفتوه اﻻسبوع ده هو وﻻ حاجة
هو بجد وﻻ حاجة
فاكرين جمعة الغضب اللي هربتوا فيها ؟؟؟
يوم ٩ مارس لو مجاش القصاص منكم وقتها هتتمنوا تعرفوا تهربوا
بس وقتها هتشوفوا اللي مستحيل في يوم تتخيلوه
٩ مارس هو الجلسة التانية للنطق بالحكم
هي الجلسة اﻻهم واللي فيها العدد اﻻكبر
فيها ٩ كلاب من الداخلية و٤٣ كلب من بورسعيد
الحكم اللي كان يوم ٢٦ يناير هو فات وخلص
واكيد مش احنا اللي هيضحك علينا ونفرح ونقول القضية خلصت لما يتعدم ٢١ كلب من اللي قتلوا
معادنا يوم السبت ٩ مارس الساعة ٨ الصبح عند النادي اﻻهلي (الجزيرة) كل السكاشن والمحافظات متواجدة في المعاد
مش محتاجين اكيد ننبه على عدم التأخير
رسالة اخيرة : في الجلسة اﻻولى قولنا ان البعض ممكن يكون اخر يوم بالنسباله يوم ٢٦ يناير
المرة دي "الكل"هيبقى نازل عامل حسابه ان ده اخر يوم له لو الحق مارجعش
يا نجيب حقهم يا نموت زيهم