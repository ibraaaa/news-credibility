عاصفة ساخرة على فيس بوك وتويتر بسبب تأخر بث حوار الرئيس مع الليثى
أثار تأخر بث الحوار التليفزيونى المسجل للدكتور محمد مرسى، رئيس الجمهورية، مع الإعلامى عمرو الليثى ردود أفعال ساخرة على صفحات موقع التواصل الاجتماعى "فيس بوك" و"تويتر".
ومن أبراز هذه التعليقات ما جاء على صفحة الإعلامى الساخر باسم يوسف على تويتر: قائلا «الحوار تأخر عشان الشريط فى المونتاج بيشيلوا منه الإفيهات كلها، ليه قطع الأرزاق ده".
وفى نفس السياق، علق عدد من النشطاء على تأخر الحوار قائلا،" بيقولك بعد ما عملوا مونتاج للحلقة مرسى قرر يتفرج عليها.. راح نازل محاصر الاتحادية وهاتك يا هتافك "يسقط يسقط حكم المرشد".
وعلق آخر قائلا،" أنا عرفت المحور أتاخرت فى الحوار مرسى ليه عشان الكبار فى السن يكونوا ناموا وما حدش فيهم يموت بأزمة قلبية وإحنا بقى ربنا معانا".
وتوالت التعليقات على فيس بوك ومن أبرزها" ترن ترن... ألو... مصر للتأمين؟ من فضلك... الحوار امتى"،" سأعتذر عن رحلة الفضاء لأنى ماقدرش أسيب Eygpt فى الوقت الـ Hard ده وكمان خيرت مش Accept"،"..عاجل: عزيزى المشاهد بعد قليل لقاء الرئيس مرسى مع عمر الليثى على قناة المحور وقناة النيل للأخبار.. ينصح بعدم المشاهدة لمرضى الضغط والسكر والأزمات القلبية"، وهذا الحوار للكبار فقط وفين الحوار.