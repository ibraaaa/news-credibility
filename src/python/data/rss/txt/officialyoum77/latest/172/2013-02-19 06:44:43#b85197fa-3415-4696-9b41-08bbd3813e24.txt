مظاهرة تضامنية مع "حمادة المصرى" أمام "القضاء العالى".. غدا
دعا عدد من النشطاء على موقع التواصل الاجتماعى "فيس بوك" إلى تنظيم مظاهرة تضامنية مع الناشط حمادة المصرى أمام دار القضاء العالى غدا الثلاثاء فى تمام الساعة السادسة مساء للمطالبة بالإفراج عنه.
وقال النشطاء خلال دعوتهم على صفحات المواقع التواصل الاجتماعى "فيس بوك": "مش مهم حمادة المصرى اتجاهه السياسى إيه، المهم أنه إنسان شريف ثابت على مبادئه، وبيحب بلده وبيموت فى ترابها، تهمة حمادة أنه راح يتضامن مع المحامين اللى تم احتجازهم فى قسم بولاق، ولما النيابة تديله إخلاء سبيل والنائب العام يرفض ويتدخل فى التحقيقات ويأمر تسليمه للشرطة بدون إثباتات، فهذا يعد انتهاكا صارخا لاستقلال القضاء وحقوق المواطنين، ويبقى الموضوع ما يتسكتش عليه ولما صفحات الإخوان والتابعين لهم يقوله عليه أنه هو الطرف الثالث ويشبهوه بصبرى نخنوخ لازم نعرف أنهم بيقتلوا كل شىء نقى طاهر بينا ولو حمادة حصله حاجة الثوار وأصدقائه مش هيسكتوا".
وأضاف البيان: "حمادة مصرى وقف مع كل الناس فى الميدان مع أصدقائه ومع أى شخص لم يعرفه حمادة مصرى أسد من أسود الميدان كان بيشيل هم النائمين فى الميدان، ويحميهم من البلطجية والتحريات والمخبرين وآخر حاجة عملها لما كان فى حرامية دخلوا فندق سميراميس، هو وبعض الشباب قبضوا عليهم وسلموهم للشرطة، الآن يتهمونه بالبلطجة لأنه لم ولن يرضخ لأوامرهم".