ألتراس أهلاوى: بعد الأحكام الهزيلة.. لا تلومونا على ما سيحدث اليوم
أصدر ألتراس أهلاوى بيانا منذ قليل على صفحتهم الرسمية على موقع التواصل الاجتماعى الفيس بوك، أكدوا فيه انسحابهم من "جروب" الألتراس معتبرين أنفسهم ممثلين للنادى الأهلى فقط بعد رضا بعضهم عن الأحكام القضائية الصادرة اليوم بشأن مجزرة بورسعيد.
وقالوا فى البيان: "بعد صدور الأحكام الهزيلة من القضاء المصرى فلا تلومونا عما سيحدث اليوم وفى الأيام القادمة ونحن كمجموعة من أفراد ألتراس أهلاوى قررنا الانسحاب من الجروب بشكل عام وسنمثل النادى الأهلى فقط وفى ناس هتسأل وتقول أنتوا مش الصفحة الرسمية؟ هرد عليك وأقولك فاكر لما الصفحة الرسمية اتسرقت وعملنا الصفحة دى وقولنا إنها هتبقى الرسمية وبعد أما رجعت قولنا إنها البديلة! بس خليك فاكر إنك متخدش أوامر من حد مهما كان هو مين وخليك ورا حق الشهيد دايما ومتخدش أوامر من حد، ومع ذلك كل هذه الخرافات والشائعات وعدم القصاص قد قررنا الانسحاب من الجروب بعد أن تمت الموافقة على الأحكام ولا نرضى إلا بالقصاص الكامل للشهداء والرجالة بس هما اللى عارفين يعنى إيه قصاص كامل للشهداء يعنى إعدام ظباط الداخلية الذين رأونا نموت أمامهم وهما يشاهدوننا باستمتاع، ولكن هنجيب الحق.. مكملين.. ده عهد ودين عليا نجيب حق الشهيد.. المجد للشهداء".