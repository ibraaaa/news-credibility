 فيديو قديم لوزير الشباب يكشف حقيقة دور «الفرقة 95» في موقعة الجمل 
كشف تسجيل فيديو قديم لحوار أجراه الإعلامي أحمد منصور مع وزير الشباب الحالي أسامة ياسين، في برنامج «شاهد على الثورة» على قناة «الجزيرة»، أذاعته في حلقة مسجلة أُذيعت بتاريخ 18 ديسمبر 2011، عن حقيقة «الفرقة 95»، التي اتهمها محسن بهنسي، عضو لجنة تقصي الحقائق، بالتورط في جريمة قتل متظاهري الثورة في موقعة الجمل.
 
ويقول ياسين في الفيديو، إن شباب الثورة شكلوا «الفرقة 95» لحماية الميدان، بدأت بتطهير أسطح العمارات المحيطة بالتحرير من البلطجية الذين احتلوها واستخدموها للهجوم على المعتمصين، ثم مكثوا في نفس المكان في الفترة اللاحقة.
 
وبرر ياسين سبب تشكيل الفرقة بأن «الشباب تعلموا الدرس، وأمنوا أسطح العمارات لأنها تكشف كوبري اكتوبر وما تحته ومداخل الميدان»، وأضاف أن مدرعات الجيش لم تؤمن كوبري أكتوبر، والذي كان يُستخدم في هجوم البلطجية على التحرير، فتولى شباب الثورة مهمة حماية الميدان بأنفسهم.
 
وجاء في نص الحوار:
أسامة ياسين: 
الدكتور البلتاجي قال له "يقصد
 اللواء حسن الرويني، قائد المنطقة المركزية العسكرية في ذلك الوقت"
 الناس دي مش ساذجة والناس امبارح وقفت بطولها وما حدش حماها، وإن الناس الآن على أسطح العمارات بيحموا الميدان في فرقة اسمها الفرقة 95.
أحمد منصور: 
إيه هي مجموعة 95؟
 
أسامة ياسين: 
دول مجموعة من الشباب اللي هم بعد تحرير العمارات اللي كان البلطجية فيها طلعوا على أسطح العمارات وخلاص مش ناويين ينزلوا.
 
أحمد منصور: 
لحمايتها وحماية الميدان؟
 
أسامة ياسين: 
بالضبط تعلموا الدرس بحيث هم كاشفين كوبري أكتوبر كاشفين ما تحته وما فوقه أي تحرك هم كاشفينه فبيحموا الميدان يعني فبالتالي الدكتور البلتاجي قال إن الناس مش سذج عشان ينزلوا من الأسطح دي ولسه ما فاتش وقت عشان يشعروا بالأمان لكن هم إذا..
 
أحمد منصور: 
لسه الناس بتلمم جراحها في الميدان .
 
أسامة ياسين: 
بالضبط كده لكن لو شافوا إن في دبابات على كوبري أكتوبر بتحميهم ودبابات من تحت بتحميهم، ساعتها يمكن طرح هذا الموضوع يعني وانتهت المقابلة عند هذا الحد.
 
 






 